> Linjer markeret med hakker til venstre er ting der (endnu?) ikke
> er implementeret.

      Hvor intet andet nævnes betyder "pixels" i UIet konventionelle
      UI-pixels som antages at have en dpi på omkring 72-100 mht
      ergonomi og detaljesynlighed.

   Som standard er hele vinduet (skærmen) et kortvindue. Kortet kan
   skubbes rundt med midterste museknap. Menuen vises kun ved
   HØJREKLIK.

   Statusbeskeder (fx om tile-download, eller hvilket zoomniveau eller
   squeeze man har skiftet til) skrives til _stderr_. Det er ikke
   videre GUI-agtigt, men passer lige så godt til mit workflow som en
   selvstændig statuslinje.

   Kommando (TAB): folder et ikke-modalt panel til at vælge filer frem
   i venstre side. Samme kommando igen folder den tilbage.
   Katalogvisningen kan opfriskes ved at folde væk og frem igen.

   Kommando (BACKSLASH): til et sidepanel til højre med liste over
   tilesets.  Her kan vælges grundkort, lup-kort, udfyldningskort.

     Muligvis er panelerne altid i princippet til stede men blot
     kollapset til en bredde på 0, og der vises altid en kant hvor man
     kan ændre bredden med musen. Kommandoerne er da blot genveje til
     at ændre bredden med.

   Kommando: Luk programmet

   På langt sigt kan man også tænke sig kommandoer til at lave
   simultane views, men det bliver nok meget langt sigt.

   Skitse til tastaturbindinger
   ----------------------------

     A: Tegn magisk autoslew (:arc displacement)
     S: Tegn ret linje (:straight track)
     D: Tegn slew (:displacement)
     C: Tegn spor (:curved track)

     B: Tegn grænse
     N: Tegn grænse som bliver vist som lige

     X: Slet segmenter

     Q: quick warp
     Alt-Q: cirkulært quickwarp
     W: google warp
     R: osm ortho

     Skift-W: bing lup
     Skift-E: google lup
     Skift-R: osm lup
     Skift-T: openrailmap lup

     L: generel lup

     U: teleport
     Skift-U: unzoom

     Ctrl-I: Skift sporretning

     Z: Zoom
     M: (Næsten) noop-tool

     Ctrl-Z: Fortryd
     Ctrl-Y: Ufortryd

     Ctrl-X, Ctrl-C, Ctrl-V: Klip, kopier, klistr

>    O: værktøj til at åbne en fil man peger på? 

     Ctrl-O: Åbn ... (vil måske blot folde venstre panel ud)
     Ctrl-S: Gem
     Ctrl-R: Genlæs
     Ctrl-N: Ny fil

     SPACE: Gem og opfrisk warp

     +, -: zoom ind/ud (også scrollhjul)
     [, ]: ændr opløsning for luppen
     <, >: squeeze/stretch warp

     `: Ny segmentkæde
     1: 100% zoom
     2: Roter 90°

     F1: 
     F2:
     F3:
     F4:

     F5: supersample til/fra
     F6: gør grundkort mørkere
     F7: annoteringer for fremmede spor
     F8: krumning til/fra

     F9: andre marginer til/fra
     F10: sigtekorn til/fra
     F11: sporet selv til/fra
     F12: explore

   Kort og skalering
   -----------------

   Hvert tileset har et standard-zoom som normalt ikke overskrides; i
   stedet får man pixeleret visning når man zoomer "for langt" ind.
>  (Kan eventuelt ændres dynamisk med knapper i højre sidepanel?).

      Openstreetmap og varianter: 16
      Openrailwaymap: 18
      Google, Bing: 18

   Ved ændring af projektion og skalering er udgangspunktet at det
   punkt musen peger på er fikspunkt. (Det er undtagelser, fx hvis man
   zoomer ind med aktiv lup). Er musen ikke i vinduet bruges dets
   midtpunkt i stedet.

   Hver projektion definerer et rektangulært område som er det
   maksimale der kan zoomes ud til:
     - for web-mercator hele jordkvadratet
     - for warps fx ca 5'000'000 koordinatenheder i hver ende af det
       eksplicitte spor (hvilket svarer til 90-180 km afhængig af
       breddegrad), og tilsvarende distance på tværs af warpet.

   Det maksimale der kan zoomes _ind_ til er 128 pixels per
   z18-kortpixel, dvs z25. Det giver en kortskala på omkring 1:14 ved
   ækvator ... og et normalspor i Europa er omkring 500 pixels bredt).

   Kommando: Unzoom.
    * Skift til orthoprojektion med osm-kort. Vælg et zoomniveau hvor
      hele den åbne fils indhold kan være i vinduet, dog ikke højere
      end 16. Centrer denne bounding box.

   Kommando: Teleporter.
    * Hvis alle knuder i den åbne fil falder inden for en bounding box
      på 10 pixels på hver led, så udfør en Unzoom.
    * Ellers, hvis nogen knude i den åbne fil er synlig: Vælg den
      knude som er _tættest_ på musen. Forskyd kortet så musen ender
      under den anden ends af det af dens nabosegmenter den var
      tættest på.
    * Ellers: Find den nærmeste knude i den åbne fil (med en vis
      forrang for spor). Hvis den er nærmere på musen end 10 gange
      vinduets største dimension, så forskyd kortet så den ender lige
      under musen.
    * Ellers udfør en Unzoom.

   Kommando: zoom ind/ud. I ordinær kortmode kan der kun zoomes til
   toerpotenser, mest fordi zoom til fx 1.5 gange grundkortets zoom
   bliver noget rod. Warpede modes giver mere frihed, og kommandoerne
   zoomer i skridt på sqrt(2).

      Sqrt2 ser også ud til at være hvad Gimp forsøger at tilnærme:
         100 - 150 - 200 - 300 - 400 - 550 - 800 - 1100 - 1600
            50%   33%   50%   33%   37%   45%   37%    45%
      og inverse heraf.

   Værktøj "zoom":
    - TRÆK et område som der zoomes direkte til, i højeste zoom der
      gør hele området synligt i vinduet.
       * Hvis musen forlader vinduet før trækket slippes, annuleres det!
    - KLIK for at zoome ind med 2^4 et enkelt skridt.
    - Ctrl-KLIK for at zoome _ud_ med 2^4.

    * Måske: der zoomes straks så længe Skift holdes nede?

   Kommando "zoom 100%": Zoom ind/ud sådan at y-skalaen har en pixel i
   grundkortets standardzoom per UI-pixel. Bevar ellers projektion og
   grundkort.

   Værktøj "explore": Gør ingenting, men så længe værktøjet er aktivt,
   er vektorlaget usynligt.

   Kommandoer: Slå komponenter af vektorlaget til og fra.

   == Lup (eng. "lens") ==

   Værktøj: lav et skærmområde som ekstraordinært bliver renderet med
   et andet/bedre grundkort.
     * Der er kun et lup-område ad gangen.
     * Det flytter sig med kortet når man skubber det og bevares når
       man zoomer ind og ud (men med uændret maxzoom for pixels i
       luppen).
     * Det overlever også spor-redigering, herunder skift til anden
       sporfil.
     * Ved skift af projektion eller grundkort forsvinder lup-området,
       og lup-grundkortet nulstilles til det nuværende grundkort.
     * Mens luppen er synlig kan man skifte lup-grundkort for luppen
       blot ved KLIK i højre sidebar; dette nulstiller luppens
       maxzoom.
     * Værktøjet selv er uafhængigt af grundkort, men i højre
       sidepanels kontekstmenu er en kommando der _både_ skifter
       lup-kort og tænder for lup-værktøjet. Den kan bindes separat
       til taster for forskellige lupkort.
     * Luppen i warped mode tilsigter fuld kvalitet (grundkort og
       oversampling) uanset marginer m.v.
   Handlinger:
     - TRÆK for at definere et rektangel. Max-zoomniveauet i et nyt
       lup-område initialiseres til tilesettets standardzoom
     - TRÆK rektanglet eller dets kanter for at ændre position og størrelse.
     - KLIK i området for at forhøje zoomniveauet i det (mindre
       pixellering), dog kun indtil 1:1 i UI-pixels.  Lup-området
       croppes om nødvendigt til vinduets kanter.
     - Ctrl-KLIK for at formindske zoomniveauet (mere pixellering).
     - KLIK udenfor området for at afskaffe det.

   ESC afskaffer også området.

   Kommandoer (`[`, `]`): formindsk og forstør zoomniveauet i luppen
     * Når zoomniveauet forstørres, fjernes de dele af lupområdet som
       ikke p.t. er synlige.

   == Ortho-projektion ==

   Standardvisning med konformt akseparallel grundkort. Kan kun zoomes
   til toerpotenser.

   Stræber altid efter at vise netop de rette tiles over hele skærmen.
   Griber evt til udfyldingstiles midlertidigt mens de rigtige tiles
   bliver downloadet.

   "Netop de rette tiles" vil sige én tilepixel per GUI-pixel (hvilket
   først og fremmest skal sikre at tekst på grundkortet er læselig),
   dog højst det enkelte kortlags max-zoom.

   Ortho-projektion kan vises i en særlig tilstand hvor det valgte
   kort ikke bliver _downloadet_ automatisk, men kun tiles der
   allerede er cachet (i tilesettets _standardzoom_) bliver vist
   og resten udfyldes med OpenStreetMap. Den er nyttig til at
   konsturere margenlinjer der skal minimere tile-forbruget.

   Kommando: skift til ortho-projektion.
     * Skalaen bliver grundkortets standardzoom hvis dette ligger
       mellem den nuværende x-skala og y-skala. Ellers rundes den
       nærmeste størrelse i dette interval i retning af standardzoomet
       til nærmeste toerpotens.
     * Var den hidtidige projektion også ortho, sker der hermed ingen
       ændring af projektionen overhovedet.
     * Menuvalget er i højre sidebars kontekstmenu, så der kan
       konfigureres forskellige shortcuts til forskellige grundkort.
     * Der er to versioner af kommandoen for hvert grundkorte alt
       efter om den særlige "download ikke" funktionalitet skal
       bruges". Det er et designvalg per grundkort hvilket af dem
       der har en tastaturbinding.
     * Dette er også aktionen ved KLIK i højre sidebar når
       "lup"-værtøjet ikke er aktivt.

   == Warp-projektion ==

   Udenfor marginer altid uden oversampling. Fra grundkortet hvis det
   er cachet, ellers fra udfyldningstiles.

   Indenfor marginer bruges grundkortet med oversampling, så snart de
   rette tiles er downloadet.

   Der bruges ikke slew granularity (vi er ikke bundet af kortets
   opløsning mht hvor nøjagtigt vi kan vise slews når man zoomer ind).

   Hvis man har zoomet ud i forhold til standardzoom, bruges en særlig
   prioritetsfølge indenfor marginerne for at undgå for mange
   tile-downloads:
    1. Det korrekte zoomniveau for y-skalaen _hvis det er cachet_.
    2. Standardzoomet _hvis det er cachet_.
       (Men kun med den beregnede oversampling for 1 -- denne visning
       er alligevel mest til grov navigation).
    3. Ellers bestil download af det korrekte zoomniveau og vis i
       mellemtiden data fra udfyldningstiles uden oversampling.

   Også denne projektion can vælges i en download-ikke variant, men
   der er ikke forskellige kommandoer til varianterne -- den nye
   visning overtager bare flaget fra sidste gang der blev valgt
   en ortho-projektion!

   Kommando: skift til warp-projektion
     * Altid baseret på nuværende spor. Men efter man er skiftet, kan
       man skifte fil uden at miste projetionen. Der er ikke nogen
       direkte måde at skifte warp til et andet grundkort uden at have
       det underliggende spor valgt, andet end midlertidigt med
       luppen.
     * Hvis den åbne fil ikke har nogen sporsegmenter eller der er
       mere end en sporkæde, kan man ikke skifte til warp.
     * Menuvalg findes i højre sidebars kontekstmenu. Der kan
       konfigureres shortcuts til forskellige kortgrundlag. I praksis
       nok altid Google.
     * Zoomer straks _ind_ så y-skalaen svarer til grundkortets
       standardzoom, korrigeret for skærmopløsning. Hvis y-skalaen
       allerede er stor nok, bevares den.

   Kommando: Sæt squeeze op/ned.
     * Kun heltallige squeezes er nok nødvendige.
>    * Har måske et UI i højre sidebar.
     * Virker også i quick warp.

   Warpet baserer sig på en _kopi_ af vect-filerne som de så ud da man
   valgte projektionen. Så man kan redigere sporet uden at alting
   hopper op og ned hver gang man har ændret på noget.

   Kommando (SPACE): Gem alle ændringer og opfrisk det nuværende warp.
     * Hvis projektionen ikke er et warp, gemmes ændringer alligevel.
     * Man kan opfriske warpet uden at gemme ved at bruge "skift til
       warp" i stedet. Men det synes fornuftigt at den nemme binding
       implicit også sørger for at autosave. :-)

   == Anonymt warp ("quickwarp") ===

   Det anonyme warp er en affin projektion hvor vi kan tegne spor som
   bløde kurver.

   Viser pixels med oversampling fra grundkortet HVIS grundkortet
   allerede er cachet i alle oversample-punkterne. Ellers fra
   udfyldningstiles uden oversampling. Med andre ord er der ikke nogen
   fastlagte marginer.

   Lup-værktøjet kan bruges til at fremtvinge download af tiles der
   ikke allerede findes.

   Værktøj: quick warp
     * Der er kun et af disse -- det bevarer det allerede valgte
       grundkort og y-skala.
   Handlinger:
     - TRÆK en linje hvis endepunkter får samme vandrette niveau i det
       nye anonyme warp. Standardreglen medfører at det punkt hvor man
       slipper musen vil bevare sin position.
     - KLIK hvis man er i warped projektion for at ekstrapolere affint
       fra et specifikt punkt.
     - Skift-KLIK: samme, men den nye projektion viser sig allerede
       fra man trykker Skift ned.
     - Alt-KLIK fra en warpet projektion: skift til et anonymt warp
       langs en _cirkel_ der oskulerer sporet der hvor man klikker.

   Kommando: Skift til ekstrapoleret quickwarp fra musens position,
     men uden at skifte værktøj.

   Redigering af spor og grænser
   -----------------------------

   En vect-fil kan indeholde flere segmentkæder, som hver enten er
   spor eller grænser. De to kategorier "spor" og "grænser" kaldes i
   det følgende "klasse". Klassen "spor" er yderligere inddelt i
   forskellige segmenttyper.

   En af segmentkæderne kan være "aktiv". Det skal den være før man
   kan redigere i den. Inaktive kæder af den klasse som det valgte
   redigeringsværktøj kan arbejde med, vises i en afvigende farve.
   (Når andre værktøjer er aktive, vises alle segmentkæder med deres
   fulde farve).

     Implementeret som: det er faktisk sigtekornene der angiver
     tilstanden; så behøver vi ikke finde på konsistent afvigende
     farver for alle segmenttyperne.

   Kommando: Ny segmentkæde. Gør den aktive kæde inaktiv. Hvis den kun
     havde et punkt, forsvinder det helt.

   Værktøj: Rediger segmenter.
     * Der er et af disse for hver segmenttype.
     * Når værktøjet vælges, fjernes aktiv-markeringen fra en evt.
       aktiv kæde af gal klasse. Hvis der dernæst ikke er nogen aktiv
       kæde men filen indeholder netop ét segment af den rette klasse,
       bliver denne aktiv. Samme logik følges hvis man skifter fil
       mens værktøjet er aktivt.
     * Så længe Skift holdes nede vises sporet som det ville blive
       tegnet efter et klik.
     * Mens værktøjet er aktivt, vises et penselomrids svarende til en
       cirkel med diameter 1435 virkelige mm, hvis dette er mere end
       nogen få pixels. I meget høje zooms kan man se at cirklen
       centreres om de heltallige globale koordinater næste knude
       ville få.
>      - TODO: Kan størrelsen ændres i tilfælde af smal- eller
>        bredspor?
   Handlinger:
     - KLIK nær et inaktive segment af den rette klasse for at gøre
       den inaktive kæde aktiv (i stedet for den nuværende, hvis der
       er en aktiv kæde).
     - KLIK langt fra eksisterende segmenter mens der ikke er nogen
       aktiv kæde. Der dannes en ny aktiv kæde med en enkelt knude og
       ingen segmenter.
     - KLIK et segment i den aktive kæde som har en anden type end det
       værktøjets. Segmentet ændrer type.
     - KLIK i alle andre situationer tilføjer en ny knude til den
       aktive kæde. Den ny knude forbindes til nærmeste knude i kæden
       med et segment af værktøjets type.
         * Hvis den nærmeste knude har to nabosegmenter allerede,
           indsættes i det af dem som giver den mindst spidse vinkel i
           den nye knude. Det eksisterende segment bevarer sin type.
         * Hvis den nærmeste knude er et endepunkt bliver den nye
           knude enten nyt endepunkt eller næstsidste knude, alt efter
           hvad der giver den mindst spidse vinkel i det der så bliver
           næstsidste knude.
     - TRÆK en aktiv knude for at flytte den.
         * De tilgænsende segmenter bevarer deres type, uanset
           værktøjet!
     - KLIK enden af en inaktiv kæde for at sætte den sammen med den
       aktive kæde, hvis de matchende ender af de to kæder passer
       nogenlunde sammen i retningerne.
     - Ctrl-KLIK på den akive kæde for at fjerne den nærmeste kunde.
         * hvis det var et indre punkt, forbindes dets to naboer i
           stedet af et nyt segment af værktøjets type.
         * mens Ctrl holdes nede, vises en indikering af de segmenter
           der bliver erstattet af nyt.
     - Ctrl-TRÆK for at slette flere knuder i den aktive kæde.
         * hvis er er overlevende knuder på begge sider af de
           slettede, forbindes de to ender af et nyt segment af
           værktøjets type.
   Særhandlinger for "bound":
     - Alt-TRÆK: Ny tangent. Det nye segment går gennem endepunkterne
       for trækket. Det splejses ind i den aktive kæde ved den knude
       som er tættest på der hvor trækket begynder. Hvis tangenten
       ikke skærer de segmenter der allerede rører kunden (eller, i
       tilfælde af en endeknude, forlængensen af sidste segment),
       sker der ingenting.
     - Alt-KLIK på et segment: Fjern segmentet og forlæng dets
       nabosegmenter til deres skæringspunkt.
   Særhandlinger for alle typer _spor_:
     - Alt-TRÆK i en knude: Knuden flyttes, men kun langs det
       udglattede spors tangent i punktet.
     - Alt-TRÆK i en knude: Delkæden indtil næste slew-segment i hver
       retning flyttes sidelæns!
         * Den sidelæns afstand kan snappe til en værdi der gør
           forskydningen i et af de afgrænsende slew-segmenter til 0.
     Den af disse to muligheder der giver den mindste afstand til
     musens position _på skærmen_ vælges.

   Værktøj: slet segmenter
     * Sletning af et eller flere segmenter midt i en kæde splitter
       den i to. For ikke at komme til at gøre det uagtsomt skal man
       vælge et særligt værktøj til det.
     * De slettede segmenter bliver fyldt i clipboardet.
     * Når en kæde splittes, bliver den af de to resulterende kæder
       der ender tættest på musen aktiv.
   Handlinger:
     - KLIK på et segment i den aktive kæde for at slette det.
     - TRÆK et rektangel for at slette segmenter hvis endepunkter
       befinder sig indenfor rektanglet. (Hvis kæden forlader
       rektanglet og ommer tilbage igen, slettes den mellemliggende
       del også -- det er lettest at implementere og passer
       sandsynligvis også bedre med hensigten).

   Kommando: Skift sporretning
     * vender rækkefølgen af den aktive sporkæde om
     * bruges også til at vende de sidefølsomme marginer

   Kommando: Kopier.
     * Den aktive segmentkæde kopieres til clipboard i .vect format.
>         P.t. ikke integreret med med system-clipboardet.
>    * Er der ingen aktiv segmentkæde kopieres hele filen (med
>      'usebounds' angivet som absolutte stier).

   Kommando: Klip
     * Den aktive segmentkæde kopieres til clipboard i .vect-format
       og slettes herefter.

   Kommando: Klistr
>    * Hvis clipboard indeholder tekst der kan parses som .vect,
>      tilføjes alle dens segmentkæder til den åbne fil.
>      Eventuelle 'usebounds' tilføjes også som anvendte grænsefiler.

   Filhåndtering
   -------------

   Opførslen af visse betjeningshandlinger skelner mellem grænsefiler
   og sporfiler. En fil er grænsefil hvis den på det givne tidspunkt
   indeholdt mindst ét grænsesegmet og ingen sporsegmenter. En tom fil
   tæller således som således en sporfil.

   Venste sidebar viser en trimmet træstruktur ned til et
   fokuskatalog.  I hvert katalog på vejen vises `*.vect`-filer.
   Derudover vises underkataloger i fokuskataloget selv.

   Særlige markeringer for filer som er
     1. Den p.t. åbne fil.
        (fed skrift)
     2. Kilden til p.t. anvendte warp-projektion, inkl dennes grænser.
        (kursiv)
     3. Filer hvis indhold af _spor_ bliver vist ud over den åbne fil.
        I modsætning til kommandolinje-mapwarperen bliver dette ikke
        persisteret i filen selv.
        (øje-ikon)
     4. "Usebounds"-filer hvis grænser skal bruges når der konstrueres
        et warpet koordinatsystem. Disse grænser vises også så snart
        det relevant spor tegnes, hvad enten det er i sin egen ret
        eller fordi det er slået til som ekstravisning.
        Navnene på disse filer _bliver_ persisteret når filen gemmes,
        men kun hvis den fil der skrives er en sporfil.
        (grøn bullet?)
     5. Filer der er ændret i RAM og endnu ikke gemt.
     6. Filer der er nye fra kommandolinjen eller nævnt som usebounds
        men ikke synes at findes i kataloget når vi lister det.
     7. Filer hvis indhold ikke kunne læses/parses.

   Hvis en af disse filer ligger i et katalog der ikke er på stien
   til fokuskataloget, vises det første afvigende sti-element
   estraordinært i sidepanelet med den relevante markering.

   KLIK på et katalog gør det til nyt fokuskatalog.
>  Hvis der var en sidegren med særlige markeringer på kataloget,
>  flytter fokus videre nedad så længe det er entydigt hvor det
>  skal flytte hen.

   KLIK på den åbne fil gør ingenting.

   KLIK på ikonkolonnen i en anden fil skifter om den nævnes
   i usebounds -- eller, _hvis_ dette ikke er muligt fordi filklasserne
   ikke passer -- om dens indhold blot vises is mapvinduet.

   KLIK en fil for at åbne den.
    * Hvis den åbne fil ikke har et navn, men har indhold, bliver der
      vist en hovsa-dialog.
    * Hvis den nye fil er en sporfil fjernes alle p.t. viste andre
      filer, og den nye fils egne "usebounds" gøres til viste filer.
    * Der udføres en passende heuristik for at finde ud af om den
      tidliger åbne file i det mindste skal være _vist_ efter åbningen.
    * Hvis der herefter er nogen _knuder_ at vise i filen, men ingen
      af dem er synlige, udføres en Teleport.

>  Kommando (hårdtkodet til Ctrl-TAB): Skift mellem indlæste filer
>   * Cykler gennem alle de p.t. indlæste filer
>   * Rækkefølgen fastlægges ved det første tryk:
>      - Filer der p.t. _vises_ har forrang.
>      - Herefter sorteres efter hvor langt hver fils nærmeste knude
>        er fra musen (i globale koordinater).
>   * Den nye projektion/position/skala for hver af filerne bliver
>     også altsammen beregnet på en gang ved første tryk. Så hvis man
>     kommer hele vejen rundt i cyklen får man sin oprindelige
>     position tilbage.
>   * Denne forudberegnede rækkefølge og positioner glemmes hvis
>      - Ctrl slippes, eller
>      - den åbne fil ændrer sig af andre årsager (såsom pludselig
>        Ctrl-N mens man er i gang med at cykle).
>   * Mens denne facilitet er aktiv, undertrykkes funktionaliteten af
>     _værktøjer_, både reaktion på museklik og hypotetisk visning af
>     resultatet af et klik.
>   * Ctrl-ESC nulstiller cyklen og skifter tilbage til den
>     oprindelige fil.

>  Hver fil har en kontekstmenu med valgene
>   - Åbn.
>   - Fjern/tilføj som vist spor.
>   - Fjern/tilføj som relevant grænse.
>     Tilføjelse giver fejl hvis filen ikke har grænsesegmenter
>     (men det er OK hvis den tæller som "sporfil" fordi den har
>     segmenter af begge slags???)

   Kommando: Gem
     * Indholdet af flere foreskellige vect-fil kan være i RAM mens
       man skifter mellem dem, og de kan alle være rettet.
     * Kommandoen gemmer alle ændringer.
     * Filer der hverken er i brug eller vist i sidepanelet droppes
       fra RAM-cachen.
     * Hvis den "åbne" fil ikke har et navn endnu vises en Gem
       Som-dialog initialiseret til fokuskataloget.

>  Kommando: Gem Som
     * Giver (nyt) navn til den "åbne" fil, og gemmer alting.
     * Kataloget der gemmes i bliver fokuskatalog _undtagen_ hvis den
       nye fil skrives i et katalog der er præfiks til det
       eksisterende fokuskatalog.

   Kommando: Genlæs
     * Virker på alle viste eller brugte filer, ikke kun den åbne fil
       der bliver redigeret.

   Kommando: Ny fil
     * Svarer til at åbne en anonym tom fil (som bliver en sporfil),
       _bortset fra_ at hvis den p.t. åbne fil er sporfil, bliver den
       også vist.

   == Opstart ==

   Hvis der angives en .vect-fil på kommandolinjen, bliver dens
   katalog fokuskatalog. Hvis navnet på et katalog angives, er det
   fokuskatalog; ellers bruges arbejdskataloget.

   Hvis filen fra kommandolinjen findes, indlæses den.

   Indeholder den også knuder bruges bounding-boxen for som initielt
   kortudsnit. Ellers, hvis den indeholder 'usebounds'-direktiver
   indlæses de filer disse henviser til og deres knuder dirigerer det
   initielle kortudsnit.

   Hvis der stadig ikke er noget initielt kortudsnit, eftersøges
   fokuskataloget for .vect-filer og alle deres knuder bruges.

   Giver det heller ikke noget resultat, falder vi tilbage til en
   hårdtkodet box for København "rundt om husene".

   Venste sidebar er synlig _undtagen_ hvis vi fandt punkter i en
   udtrykkeligt angivet .vect-fil.

   Der udføres nu en Unzoom til den resulterende bounding box.

   Nu er programmet i princippet driftklart med en kortprojektion og
   en (tom, anonym) vect-fil.

   Var der en fil på kommandolinjen, kan den nu åbnes med samme kode
   som normalt. (Findes denne fil ikke, bliver den i stedet navn på
   den anonyme startfil).

   Implementationsnoter
   ====================

   Vect-filer og deraf afledte data
   --------------------------------

   Hver redigeringstilstand af en fil representeres af et _uforanderligt_
   objekt hvor
     - indholdet allerede er splittet op i segmentkæder
     - sporkæder har en smoothing beregnet.

   Ved redigering konstureres et nyt sådant objekt efter behov. Disse
   objekter gemmes bl.a. i fortryd-listen. Meget kortlivede instanser
   bruges til at tegne hypotetiske spor efter mens når Skift/Alt/Ctrl
   er trykket.

   TrackNode.pixcoords (endsige LocalPoint-klassen) anvendes ikke.

   Der findes en RAM-cache af filer læst fra disk. Flere af dem kan
   være redigeret senere. I så fald husker cachen også den
   repræsentation der sidst blev _læst_ fra disk; den kan bruges til
   at vælge en git-venlig rækkefølge a sporkæderne når de bliver
   skrevet ud som fil igen.

   Projektioner og koordinater
   ---------------------------

   1. Globale koordinater efter web-Mercator×2^30.
      - Som heltal til knuder i segmentkæder, og til addresering af
        pixels i korttiles.
      - Som doubles til i princippet alle andre anvendeler

   2. Projicerede koordinater ifølge en projektion
      - Altid doubles.
        (I modsætning til kommandolinjewarperen gælder det også
        x-koordinaten af en warpet projetion).
      - For ortho-projektion er det de samme som globale koordinater
      - Warpede projektioner har deres egne koordinater, hvor y-aksen
        har samme skala som globale koordinater.

   3. UI-skalerede koordinater
      - Skaleret fra projicerede koordinater så skalaen passer på det
        ønskede zoomniveau.
      - Nulpunktet er det samme som projektionens.
      - Altid doubles: de kan være større end 2^32 når der er zoomet
        tæt ind.
      - Bruges til tegning af spor og UI-elementer i kortvinduet, samt
        til fortolkning af brugerhandlinger.
      - Musepositioner m.v. bliver translateret til disse koordinater
        før de bliver vist til den specifikke kode for værktøjer og
        kommandoer.

   4. UI-koordinater med andre nulpunkter
      - Flere forskellige varianter, men alle disse holdes tæt
        indkapslet i framework-specifik kode, hvor der kan være brug
        for kompliceret integration for at håndtere gentegning og
        interakiv scrolling.

   En projektion repræsenteres af et objekt der er letvægts nok til at
   blive gemt i fortryd-listen.

   Dette objekt kan oprette et ikke-trådsikkert _arbejdsobjekt_ som
   stǻr for den faktiske oversættelse mellem globale og projicerede
   koordinater.

   Oversættelsen fra global til projiceret er kompliceret for warps.
   Resultatet vil nok blive cachet internt (med par af doubles
   som nøgler!); det er derfor arbejdsobjektet ikke er trådsikkert.

   Ud over enkelte punkter kan arbejdsobjektet også oversætte splines
   fra globale til projicerede koordinater. Det giver ikke-affine
   warps mulighed for at repræsentere kurver med forskelligt
   ambitionsniveau: fra at gøre alle segmenter til blot lineTo til at
   splite dem i dele der kan repræsenteres hver for sig som splines.

   Gentegningsstyring
   ------------------

   Vinduesindholdet sammensættes løbende af flere lag som opdateres
   asynkront hver for sig:

   1. Kortlag, evt warpet.
   2. Evt overliggende kortlag fra lup-værktøjet.
   3. Vektorlag med spor m.v.
   4. Kortlivet GUI-lag -- penselomrids; udtrækning af rammer og linjer.

   Det langhårede integrationskode er ansvarlig for at koreografere og
   kompositere disse lag, men de enkelte lag bør ikke være specielt
   langhårede. De afhænger af et konkret udvalg af grafikprimitiver,
   men det er vel begrænset hvor _strukturelt_ forskellige sådan nogen
   kan være.

   1. Kortlag
   ----------

   En projektion (inklusiv valg af skala) beskriver et i princippet
   uendeligt koordinatsystem der som udgangspunkt addresseres med
   doubles.

     (Som nævnt ovenfor erklærer projektionen en ydergrænse for sit
     brugbare område, men det er en UI-feature der begrænser hvilke
     zooms og positioner man kan _vælge_, og er ikke specielt til
     stede i renderingen).

   Som udgangspunkt kan projektionen rendere sine kortdata i 256×256
   pixels tiles som er skaleret med en toerpotens i forhold til dens
   koordinatsystem, og hvor disse pixels stemmer med et
   heltalsmultiplum af tilestørrelsen.

     (Disse er specielt lette at rendere fordi de selv ved
     udfyldningskort ligger helt indenfor en enkelt korttile).

     (Faktisk implementeret ved at alle projektioner kan lave tiles
     i hvilkensomhelst størrelse og placering koreografen vil have
     dem til. Det synes irrelevant at implementere optimeringer der
     kun giver mening for orthoprojektioner).

>  Warpede projektioner kan lige så let rendere med en flydendetals
>  skala. Koreografen kan da vælge at justere den skala den beder om,
>  så hver renderet tile svarer til 256×256 device-pixels i stedet.

>     * Dette er et strech-goal og implementeres ikke i første omgang.

>     * Det vil muligvis give mening kun at anvende denne strategi til
>       luplaget, så vi sparer arbejde.

>     * På den anden side: Hvis device-pixels er meget små kan vi
>       stedet slå oversampling i renderingen fra (eller tage færre
>       samples), og måske dermed spare en tilsvarende mængde arbejde?
>       Det virker dog kun indenfor marginerne ...

   Renderingen sker asynkront i baggrundstråde. Fra tid til anden (og
   ihvertfald når renderingen er færdig) kan renderen sende en
   invalideringsevent til koreografitråden, som dernæst kopierer
   pixels fra bitmapper i parallel med evt videre rendering
   (efterhånden som mere detaljerede tiles bliver downloadet, eller
   oversampling af warpede lag bliver færdig).

      Tråd-allokering til rendering kan gøres vældig spidsfindig: I
      warp-projektioner vil hver tile starte med at rendere helt uden
      oversampling, og vi går først i gang med oversampling når alle
      tiles har fået en chance for det.

>     Der kan måske endda laves flere runder af stadig højere
>     oversampling. (Næppe besværet værd).

      Indenfor hvert nøjagtighedsniveau har tiles tæt på musen
      prioritet.

      (Selv på en 4K-skærm med device pixels vil der højst være 160
      tiles i kø, så omkostningen ved at løbe listen igennem og
      sammenligne med musepositionen hver gang vil være forsvindende).

   Download af tiles: foregår asynkront efter bestillinger foretaget
   under kort-renderingen. Tiles med lave zoomniveau (og dermed større
   udstrækning) har forrang, således at vi hurtigt i det mindste kan
   vise _noget_.

   Et kortlag der får brug for en udfyldningspixel _spørger_ både sin
   eget tilekilde og udfyldnings-kilden (hårdtkodet som "osm"?) i alle
   skalaer fra sin idealskala og nedefter. Rækkefølgen de spørges i
   indebærer en afvejning af om bedre opløsning eller korrekt
   oprindelse har forrang.

   Kortlaget _bestiller_ kun tiles til udfyldning som er (a) fra
   udfyldningskilden, (b) mindst to zoomniveauer over idealskalaen, og
   (c) ikke zoomet nærmere end y-skalaen, og er (d) på et _ulige_
   niveau, og (e) ikke har længere sidelængde end længste diagonal af
   vinduet. Det begrænser hvor meget download vi laver blot af hensyn
   til udfyldning.

     (b) og (d) medfører tilsammen at et warp med z18-basis som
     standard bliver udyldt fra z15, hvilket er forholdvis billigt i
     download, men detaljeret nok til at følge forløbet af banen og
     udvide warpet.

   2. Lup-værktøjet
   ----------------

   Luppen virker ved at bede projektionen om tiles med en anden
   tileset-konfiguration.

   Luplaget bruger aldrig udfyldning; i stedet lader det sin
   uddatatile stå uændret indtil de rette grundkorttiles
   foreligger. Denne uddatatile starter livet som gennemsigtig, og
   koreografen sørger da for at kompositere udfylding fra det normale
   grundkort oveni.

     - Ved skift af lup-tileset bevares i stedet hvad den forrige lup
       nåede frem til, indtil vi kan erstatte med korrekt indhold.

     - Hvis lup-tilekilden selv har gennemsigtighed -- i særdeleshed
       OpenRailwayMap -- kopieres denne gennemsigtighed med over til
       lup-uddata, og det underliggende kort bliver dermed underlag.

       Sådan en tilekilde giver vist mere mening som lup end som
       grundkort. UIet har et særtilfælde til at forhindre at man
       vælger OpenRailwayMap som grundkort; det kan kun bruges i
       luppen.

   3. Vektorlaget
   --------------

   Vektorlaget gentegnes med grafikprimitiver hver gang vi ser en
   paint-event. Vi cacher en passende repræsentation af _hvilke_
   grafikprimitiver der skal foretages.

>  Det kommer til at høre til i en baggrundtråd at forberede denne
>  representation specifikt for den aktuelle projektion og skala.  Den
>  kan måske blive halvdyr at beregne, især i en luksusudgave hvor
>  vektorerne i warpet mode skal warpe med i stedet for blot at blive
>  kvast ned til lineTo segment for segment.

>  Denne nyberegning kan ske med forskellige prioriteter:

>    * Efter ændring i projektion: Opdatering af vinduesindhold
>      blokereres (paint() bliver no-op) indtil der er et nyberegnet
>      vektorlag klart.

>    * Efter en redigeringsevent, filskift m.v.: Der sættes straks en
>      nyberegning i gang, men vinduet kan opdateres med det gamle
>      indhold mens den bliver færdig.

>    * Ved musebevægelser med Skift/Alt nedtrykket, hvor der skal
>      tegnes et hypotetisk spor: Der sættes først en nyberegning af
>      vektorlaget i gang når den nuværende er færdig til at blive
>      kopieret fra.

>      Nytegningen omfatter i denne situation også selve
>      konstruktionen af et forventet filindhold at tegne.

   Tegning af vektorlaget virker i UI-skalerede koordinater så linjer
   og kurver får den rette tykkelse, og knudemarkering en passende
   størrelse.

   4. GUI-responslag
   -----------------

   Dette lag representeres ikke som pixels, men blot som en callback
   der kan retouchere et mellemlagret udsnit lige før det bliver
   blittet til det egentlige vindue. I mange tilfælde gør det
   ingenting.

   Et aktivt lup-område bliver tegnet af koreografen selv som del af
   at sammensætte kortlaget. (Et luprektangel man er ved at trække ud
   er derimod en GUI-respons).
